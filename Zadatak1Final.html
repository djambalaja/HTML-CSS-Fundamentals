<!DOCTYPE html>
<html> 
    <head>
        <title>Avdo Smailović</title>
    </head>
    <body>   
        <h1>Avdo Smailović</h1>
<h2>Biografija i muzičko stvaralaštvo</h2>

<p>Avdo Smailovic je u početku svog muzičkog i kompozitorskog puta bio samouk, da bi muzičko obrazovanje počeo sticati dosta kasno. Svoje muzičko obrazovanje započinje u svom rodnom gradu, a od 1948. godine nastavlja u Sarajevu gdje završava srednju muzičku školu (1953) i muzički odsjek na Višoj pedagoškoj školi (1955). Iste godine upisuje nastavnički odsjek u klasi Božidara Trudića na Muzičkoj akademiji u Sarajevu, ali nakon pet semestara prelazi na studije kod profesora Lucijana Marije Škerjanca na Muzičkoj akademiji u Ljubljani. Studij kompozicije završava 1968, a postdiplomski studij kod istog profesora 1970. godine.

U djetinstvu je bio siromašni pastir, u mladosti kvalifikovani radnik metalske struke i istaknuti muzičar - amater. Vremenom postaje referent (kapelnik) za muziku u amaterskim organizacijama u Zenici, Banjoj Luci i Sarajevu, a zatim nastavnik muzike u srednjim školama i profesor na Pedagoškoj akademiji u Sarajevu. Predavao je analizu muzičkih oblika na Muzičkoj akademiji u Sarajevu i na odjeljenju Akademije u Tuzli od 1977. do 1979. Dobitnik je većeg broja nagrada, odlikovanja i priznanja.

Smajlovićev kompozitorski opus žanrovski i stilski je raznovrstan, a obuhvata: harmonizacije narodnih napjeva i komade za puhačke orkestre, vokalnu liriku i horove, velike simfonijske i vokalno-instrumentalne forme; autohtona muzika nadahnuta revolucionarnom tematikom ratnog i poratnog razdoblja. U početku stvaranja intenzivno koristi narodni melos, a nakon ulaženja u tajne kompozicijske tehnike pokušava ostvariti jedinstvo narodnog i akademskog izraza, prvenstveno pod utjecajem Škerjančeve kompozitorske škole. Sklon programskom tretmanu muzičkog jezika nastoji svoj muzički izraz oblikovati "ekspresivno i neposredno"(ŠPIRIĆ 1977: 338). U posljednjem periodu njegovog kompozitorskog stvaranja, koristio je idiomatske elemente narodnog muzičkog izraza u okrilju savremene kompozicijske tehnike, oblikujuċi sasvim individualna i vrijedna muzička ostvarenja. Prolazeći put "gradus ad Parnasum" od samouka do visoko školovanog muzičara, Smailović se snagom volje i individualnog talenta, svojim nevelikim opusom upisuje u svjetlije stranice kompozitorstva u BiH. Njegov kompozitorski put je jedinstven u historiji posljeratne bosanskohercegovačke kompozitorske prakse.</p>
<br>
<p>Avdo Smailoviċ je komponirao muzička djela u kojima obilno koristi folklorni materijal i zvuk puhačkih orkestara, što je vjerovatno odraz njegovog djelovanja kao dirigent limenih orkestara. U djelima za solo instrumente ili sa malim brojem muzičkih instrumenata, Smailović razrađuje originalni melodijski materijal s ponekim gotovo neprepoznatljivim folklornim elementima. To se sasvim jasno vidi u Metamorfozama za klavir, njegovoj možda najuspjelijoj kompoziciji.

    U poslijeratnoj Bosni i Hercegovini dvije osnovne muzičke škole i jedna osnovna škola nose njegovo ime i to u Visokom, Goraždu i Sarajevu.</p>
</br>
<br>
<h3>Djela</h3>
<p>
    <ul>Probuđena kasaba simfonijski stavak, 1955</ul>
    <ul>Drvar concentino za klavir, timpane i gudački orkestar, 1964</ul>
    <ul>Lirika sa pepela ciklus pjesama za mezzosopran i kamerni orkestar, riječi Dara Sekulić, 1966</ul>
    <ul>Podigman simfonijski stavak, 1968</ul>
    <ul>Trube romanijske simfonijski stavak, 1970</ul>
    <ul>Zov svitanja legenda za odrasle, 1980</ul>
    <ul>Mostarska simfonija, 1980</ul>
    <ul>Oratorij Bilo čovjekovo, 1980</ul>
    <ul>Metamorfoze za klavir, 1980</ul>
</p>
<br>
<p>Umro je 22.02.1984. godine. Sahranjen je u Sarajevu na groblju Bare.</p>
    </body>
</html>